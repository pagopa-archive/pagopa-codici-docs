
|pagoPA_logo|

+---------------------------------------------------------------------------------------------------+
| **SPECIFICHE ATTUATIVE DEI CODICI IDENTIFICATIVI DI VERSAMENTO, RIVERSAMENTO E RENDICONTAZIONE**  |
|                                                                                                   |
|                                                                                                   |
| *Allegato A alle "Linee guida per l'effettuazione dei pagamenti elettronici a favore delle*       |
| *pubbliche amministrazioni e dei gestori di pubblici servizi"*                                    |
|                                                                                                   |
|                                                                                                   |
| **Versione 1.4.0 - ottobre 2021**                                                                 |
+---------------------------------------------------------------------------------------------------+

.. _Premessa:

Premessa
========

Il decreto-legge 18 ottobre 2012, n. 179 convertito, con modificazioni,
dalla legge 17 dicembre 2012, n. 221, ha introdotto importanti norme
volte a favorire l’azzeramento del “*digital divide*” e lo sviluppo
dell’utilizzo della moneta elettronica. In particolare, il comma 1
dell’articolo 15 (Pagamenti elettronici) definisce una nuova
formulazione dell’articolo 5 del CAD (Effettuazione di pagamenti con
modalità informatiche) che indica le regole per l’effettuazione dei
pagamenti a favore delle pubbliche amministrazioni imponendo di
accettare «*i pagamenti ad esse spettanti, a qualsiasi titolo dovuti,
anche con l'uso delle tecnologie dell'informazione e della
comunicazione»*.

Al fine di dare pratica attuazione all’articolo 5, comma 4 del CAD
l'Agenzia per l'Italia digitale, sentita la Banca d'Italia, ha pertanto
reso disponibile il documento (di seguito Linee guida) che,
nell’illustrare le modalità da adottare per l’effettuazione di detti
pagamenti, rimanda a specifici documenti tecnici.

Le presenti Specifiche attuative rappresentano l’**Allegato A** alle
citate Linee guida e devono essere utilizzate in combinazione con
quest’ultime, nonché con il documento (**Allegato B**), documenti ai
quali si rimanda per tutte le voci e gli argomenti qui non
specificatamente indicati.

Nel seguito, indicheremo con la dicitura **“Enti Creditori”** le
pubbliche amministrazioni o i gestori di pubblici servizi che, a vario
titolo, sono creditori di somme nei confronti degli utilizzatori finali.

Come riportato nelle citate Linee guida, le presenti specifiche fanno
riferimento agli standard internazionali SEPA che utilizzano il formato
`UNIFI ISO 20022 <http://www.iso20022.org/>`__.


.. |pagoPA_logo| image:: media/header.png
   
